Papierowy Samolocik
05.2020

Papierowy samolocik, niesiony jest przez wiatr,
Leci przez las, wśród drzew, w tle ptaków śpiew.
Pod nim mali ludzie, nad nim ogromny świat,
Tych pierwszych już nie widzi, nad chmury wzniósł się. 

Z matczynej planety wyrywa się i leci dalej, 
Ciemność wokół niego, już wiatr nim nie zatacza. 
Wśród blasku gwiazd, już nie widać kropki małej, 
Ogrom całego Wszechświata się przed nim roztacza. 

W tym Wszystkim on niesiony przez tajemniczą moc,
Przy mgławicach, gwiazdach, czarnych dziurach, co za piękna noc.
W tym Wszystkim on jakże mały, o niewielkim znaczeniu, 

Leci jednak dalej, sięgając ku Czemuś Większemu.
Myśl niesiona przez Wszechświat, większa od nas samych,
Poznanie tego Piękna najszczytniejszym działaniem nas - takich małych.

[BREAK]

Gwiazdy
01.2020

Położyć się na trawie, 
Wpatrzony w nocne niebo, 
Widzieć gwiazdy,
Odległe ode mnie. 

Były tu przedtem, 
Będą tu potem, 
Odległe w przestrzeni, 
Odległe w czasie. 

Małe punkciki, a takie ogromne, 
Tajemnicze, nieświadome, 
Swojego ogromnego istnienia, 
Czym jest istnienie? 

Ogromna gwiazda,We wszechświecie, 
Widziana jako mały punkt, 
Z niewielkiej kuli. 

Przez... przez kogo? 
Nie przeze mnie, 
Mnie już nie ma, 
Zażywam łyk. 

Spoglądam w ciemność, 
W gwiazdy, w wieczność, 
We wszystko,Zamykam oczy. 

Spoglądam w ciemność, 
W siebie, w chwilę,
We wszystko, 
Zasypiam. 

Nie ma już ciemności, Nie ma gwiazd,
Nie ma wieczności, Nie ma nic. 
Nie ma mnie. 
